{1ECLOGA I}
Tityre, tv patvlae recvbans svb tegmine fagi 
silvestrem tenvi Mvsam meditaris avena; 
nos patriae finis et dvlcia linqvimvs arva. 
nos patriam fvgimvs; tv, Tityre, lentvs in vmbra 
formosam resonare doces Amaryllida silvas. 
O Meliboee, devs nobis haec otia fecit. 
nam qve erit ille mihi semper devs, illivs aram 
saepe tener nostris ab ovilibvs imbvet agnvs. 
ille meas errare boves, vt cernis, et ipsvm 
lvdere qvae vellem calamo permisit agresti. 
Non eqvidem invideo, miror magis: vndi qve totis 
vs qve adeo tvrbatvr agris. en ipse capellas 
protinvs aeger ago; hanc etiam vix, Tityre, dvco. 
hic inter densas corylos modo nam qve gemellos, 
spem gregis, a! silice in nvda conixa reliqvit. 
saepe malvm hoc nobis, si mens non laeva fvisset, 
de caelo tactas memini praedicere qvercvs. 
sed tamen iste devs qvi sit, da, Tityre, nobis. 
Vrbem qvam dicvnt Romam, Meliboee, pvtavi 
stvltvs ego hvic nostrae similem, qvo saepe solemvs 
pastores ovivm teneros depellere fetvs. 
sic canibvs catvlos similis, sic matribvs haedos 
noram, sic parvis componere magna solebam. 
vervm haec tantvm alias inter capvt extvlit vrbes  
qvantvm lenta solent inter vibvrna cvpressi. 
Et qvae tanta fvit Romam tibi cavsa videndi? 
Libertas, qvae sera tamen respexit inertem, 
candidior postqvam tondenti barba cadebat, 
respexit tamen et longo post tempore venit, 
postqvam nos Amaryllis habet, Galatea reliqvit. 
nam qve (fatebor enim) dvm me Galatea tenebat, 
nec spes libertatis erat nec cvra pecvli. 
qvamvis mvlta meis exiret victima saeptis, 
pingvis et ingratae premeretvr casevs vrbi, 
non vmqvam gravis aere domvm mihi dextra redibat. 
Mirabar qvid maesta deos, Amarylli, vocares, 
cvi pendere sva patereris in arbore poma; 
Tityrvs hinc aberat. ipsae te, Tityre, pinvs, 
ipsi te fontes, ipsa haec arbvsta vocabant. 
Qvid facerem? ne qve servitio me exire licebat 
nec tam praesentis alibi cognoscere divos. 
hic illvm vidi ivvenem, Meliboee, qvotannis 
bis senos cvi nostra dies altaria fvmant. 
hic mihi responsvm primvs dedit ille petenti: 
'pascite vt ante boves, pveri; svmmittite tavros.' 
Fortvnate senex, ergo tva rvra manebvnt 
et tibi magna satis, qvamvis lapis omnia nvdvs 
limoso qve palvs obdvcat pascva ivnco: 
non insveta gravis temptabvnt pabvla fetas, 
nec mala vicini pecoris contagia laedent. 
fortvnate senex, hic inter flvmina nota 
et fontis sacros frigvs captabis opacvm; 
hinc tibi, qvae semper, vicino ab limite saepes 
Hyblaeis apibvs florem depasta salicti 
saepe levi somnvm svadebit inire svsvrro; 
hinc alta svb rvpe canet frondator ad avras, 
nec tamen interea ravcae, tva cvra, palvmbes 
nec gemere ae+ria cessabit tvrtvr ab vlmo.  
Ante leves ergo pascentvr in aethere cervi 
et freta destitvent nvdos in litore piscis, 
ante pererratis amborvm finibvs exsvl 
avt Ararim Parthvs bibet avt Germania Tigrim, 
qvam nostro illivs labatvr pectore vvltvs. 
At nos hinc alii sitientis ibimvs Afros, 
pars Scythiam et rapidvm cretae veniemvs Oaxen 
et penitvs toto divisos orbe Britannos. 
en vmqvam patrios longo post tempore finis 
pavperis et tvgvri congestvm caespite cvlmen, 
post aliqvot, mea regna, videns mirabor aristas? 
impivs haec tam cvlta novalia miles habebit, 
barbarvs has segetes. en qvo discordia civis 
prodvxit miseros: his nos consevimvs agros! 
insere nvnc, Meliboee, piros, pone ordine vitis. 
ite meae, felix qvondam pecvs, ite capellae. 
non ego vos posthac viridi proiectvs in antro 
dvmosa pendere procvl de rvpe videbo; 
carmina nvlla canam; non me pascente, capellae, 
florentem cytisvm et salices carpetis amaras. 
Hic tamen hanc mecvm poteras reqviescere noctem 
fronde svper viridi: svnt nobis mitia poma, 
castaneae molles et pressi copia lactis, 
et iam svmma procvl villarvm cvlmina fvmant 
maiores qve cadvnt altis de montibvs vmbrae. ђЏ
{1ECLOGA II}1 Ѓ
Formosvm pastor Corydon ardebat Alexin, 
delicias domini, nec qvid speraret habebat. 
tantvm inter densas, vmbrosa cacvmina, fagos  
adsidve veniebat. ibi haec incondita solvs 
montibvs et silvis stvdio iactabat inani: 
'O crvdelis Alexi, nihil mea carmina cvras? 
nil nostri miserere? mori me deni qve cogis? 
nvnc etiam pecvdes vmbras et frigora captant, 
nvnc viridis etiam occvltant spineta lacertos, 
Thestylis et rapido fessis messoribvs aestv 
alia serpyllvm qve herbas contvndit olentis. 
at mecvm ravcis, tva dvm vestigia lvstro, 
sole svb ardenti resonant arbvsta cicadis. 
nonne fvit sativs tristis Amaryllidis iras 
at qve svperba pati fastidia? nonne Menalcan, 
qvamvis ille niger, qvamvis tv candidvs esses? 
o formose pver, nimivm ne crede colori: 
alba ligvstra cadvnt, vaccinia nigra legvntvr. 
despectvs tibi svm, nec qvi sim qvaeris, Alexi, 
qvam dives pecoris, nivei qvam lactis abvndans. 
mille meae Sicvlis errant in montibvs agnae; 
lac mihi non aestate novvm, non frigore defit. 
canto qvae solitvs, si qvando armenta vocabat, 
Amphion Dircaevs in Actaeo Aracyntho. 
nec svm adeo informis: nvper me in litore vidi, 
cvm placidvm ventis staret mare. non ego Daphnin 
ivdice te metvam, si nvmqvam fallit imago. 
o tantvm libeat mecvm tibi sordida rvra 
at qve hvmilis habitare casas et figere cervos, 
haedorvm qve gregem viridi compellere hibisco! 
mecvm vna in silvis imitabere Pana canendo 
(Pan primvm calamos cera conivngere plvris 
institvit, Pan cvrat ovis ovivm qve magistros), 
nec te paeniteat calamo trivisse labellvm: 
haec eadem vt sciret, qvid non faciebat Amyntas?  
est mihi disparibvs septem compacta cicvtis 
fistvla, Damoetas dono mihi qvam dedit olim, 
et dixit moriens: "te nvnc habet ista secvndvm"; 
dixit Damoetas, invidit stvltvs Amyntas. 
praeterea dvo nec tvta mihi valle reperti 
capreoli, sparsis etiam nvnc pellibvs albo, 
bina die siccant ovis vbera; qvos tibi servo. 
iam pridem a me illos abdvcere Thestylis orat; 
et faciet, qvoniam sordent tibi mvnera nostra. 
hvc ades, o formose pver: tibi lilia plenis 
ecce fervnt Nymphae calathis; tibi candida Nais, 
pallentis violas et svmma papavera carpens, 
narcissvm et florem ivngit bene olentis anethi; 
tvm casia at qve aliis intexens svavibvs herbis 
mollia lvteola pingit vaccinia calta. 
ipse ego cana legam tenera lanvgine mala 
castaneas qve nvces, mea qvas Amaryllis amabat; 
addam cerea prvna (honos erit hvic qvo qve pomo), 
et vos, o lavri, carpam et te, proxima myrte, 
sic positae qvoniam svavis miscetis odores. 
rvsticvs es, Corydon; nec mvnera cvrat Alexis, 
nec, si mvneribvs certes, concedat Iollas. 
hev hev, qvid volvi misero mihi? floribvs Avstrvm 
perditvs et liqvidis immisi fontibvs apros. 
qvem fvgis, a! demens? habitarvnt di qvo qve silvas 
Dardanivs qve Paris. Pallas qvas condidit arces 
ipsa colat; nobis placeant ante omnia silvae. 
torva leaena lvpvm seqvitvr, lvpvs ipse capellam, 
florentem cytisvm seqvitvr lasciva capella, 
te Corydon, o Alexi: trahit sva qvem qve volvptas. 
aspice, aratra ivgo refervnt svspensa ivvenci, 
et sol crescentis decedens dvplicat vmbras; 
me tamen vrit amor: qvis enim modvs adsit amori?  
a, Corydon, Corydon, qvae te dementia cepit! 
semipvtata tibi frondosa vitis in vlmo est: 
qvin tv aliqvid saltem potivs, qvorvm indiget vsvs, 
viminibvs molli qve paras detexere ivnco? 
invenies alivm, si te hic fastidit, Alexin.' ђЏ
{1ECLOGA III}1 
Dic mihi, Damoeta, cvivm pecvs? an Meliboei? 
Non, vervm Aegonis; nvper mihi tradidit Aegon. 
Infelix o semper, oves, pecvs! ipse Neaeram 
dvm fovet ac ne me sibi praeferat illa veretvr, 
hic alienvs ovis cvstos bis mvlget in hora, 
et svcvs pecori et lac svbdvcitvr agnis. 
Parcivs ista viris tamen obicienda memento. 
novimvs et qvi te transversa tventibvs hircis 
et qvo (sed faciles Nymphae risere) sacello. 
Tvm, credo, cvm me arbvstvm videre Miconis 
at qve mala vitis incidere falce novellas. 
Avt hic ad veteres fagos cvm Daphnidis arcvm 
fregisti et calamos: qvae tv, perverse Menalca, 
et cvm vidisti pvero donata, dolebas, 
et si non aliqva nocvisses, mortvvs esses. 
Qvid domini faciant, avdent cvm talia fvres? 
non ego te vidi Damonis, pessime, caprvm 
excipere insidiis mvltvm latrante Lycisca? 
et cvm clamarem 'qvo nvnc se proripit ille? 
Tityre, coge pecvs', tv post carecta latebas. 
An mihi cantando victvs non redderet ille, 
qvem mea carminibvs mervisset fistvla caprvm?  
si nescis, mevs ille caper fvit; et mihi Damon 
ipse fatebatvr, sed reddere posse negabat. 
Cantando tv illvm? avt vmqvam tibi fistvla cera 
ivncta fvit? non tv in triviis, indocte, solebas 
stridenti miservm stipvla disperdere carmen? 
Vis ergo inter nos qvid possit vter qve vicissim 
experiamvr? ego hanc vitvlam (ne forte recvses, 
bis venit ad mvlctram, binos alit vbere fetvs) 
depono; tv dic mecvm qvo pignore certes. 
De grege non avsim qvicqvam deponere tecvm: 
est mihi nam qve domi pater, est inivsta noverca, 
bis qve die nvmerant ambo pecvs, alter et haedos. 
vervm, id qvod mvlto tvte ipse fatebere maivs 
(insanire libet qvoniam tibi), pocvla ponam 
fagina, caelatvm divini opvs Alcimedontis, 
lenta qvibvs torno facili svperaddita vitis 
diffvsos hedera vestit pallente corymbos. 
in medio dvo signa, Conon et_qvis fvit alter, 
descripsit radio totvm qvi gentibvs orbem, 
tempora qvae messor, qvae cvrvvs arator haberet? 
necdvm illis labra admovi, sed condita servo. 
Et nobis idem Alcimedon dvo pocvla fecit 
et molli circvm est ansas amplexvs acantho, 
Orphea qve in medio posvit silvas qve seqventis; 
necdvm illis labra admovi, sed condita servo. 
si ad vitvlam spectas, nihil est qvod pocvla lavdes. 
Nvmqvam hodie effvgies; veniam qvocvm qve vocaris. 
avdiat haec tantvm_vel qvi venit ecce Palaemon. 
efficiam posthac ne qvemqvam voce lacessas. 
Qvin age, si qvid habes; in me mora non erit vlla, 
nec qvemqvam fvgio: tantvm, vicine Palaemon, 
sensibvs haec imis (res est non parva) reponas.  
Dicite, qvandoqvidem in molli consedimvs herba. 
et nvnc omnis ager, nvnc omnis partvrit arbos, 
nvnc frondent silvae, nvnc formosissimvs annvs. 
incipe, Damoeta; tv deinde seqvere, Menalca. 
alternis dicetis; amant alterna Camenae. 
Ab Iove principivm Mvsae: Iovis omnia plena; 
ille colit terras, illi mea carmina cvrae. 
Et me Phoebvs amat; Phoebo sva semper apvd me 
mvnera svnt, lavri et svave rvbens hyacinthvs. 
Malo me Galatea petit, lasciva pvella, 
et fvgit ad salices et se cvpit ante videri. 
At mihi sese offert vltro, mevs ignis, Amyntas, 
notior vt iam sit canibvs non Delia nostris. 
Parta meae Veneri svnt mvnera: nam qve notavi 
ipse locvm, ae+riae qvo congessere palvmbes. 
Qvod potvi, pvero silvestri ex arbore lecta 
avrea mala decem misi; cras altera mittam. 
O qvotiens et qvae nobis Galatea locvta est! 
partem aliqvam, venti, divvm referatis ad avris! 
Qvid prodest qvod me ipse animo non spernis, Amynta, 
si, dvm tv sectaris apros, ego retia servo? 
Phyllida mitte mihi: mevs est natalis, Iolla; 
cvm faciam vitvla pro frvgibvs, ipse venito. 
Phyllida amo ante alias; nam me discedere flevit 
et longvm 'formose, vale, vale,' inqvit, 'Iolla.' 
Triste lvpvs stabvlis, matvris frvgibvs imbres, 
arboribvs venti, nobis Amaryllidis irae. 
Dvlce satis vmor, depvlsis arbvtvs haedis, 
lenta salix feto pecori, mihi solvs Amyntas. 
Pollio amat nostram, qvamvis est rvstica, Mvsam: 
Pierides, vitvlam lectori pascite vestro. 
Pollio et ipse facit nova carmina: pascite tavrvm, 
iam cornv petat et pedibvs qvi spargat harenam.  
Qvi te, Pollio, amat, veniat qvo te qvo qve gavdet; 
mella flvant illi, ferat et rvbvs asper amomvm. 
Qvi Bavivm non odit, amet tva carmina, Maevi, 
at qve idem ivngat vvlpes et mvlgeat hircos. 
Qvi legitis flores et hvmi nascentia fraga, 
frigidvs, o pveri (fvgite hinc!), latet angvis in herba. 
Parcite, oves, nimivm procedere: non bene ripae 
creditvr; ipse aries etiam nvnc vellera siccat. 
Tityre, pascentis a flvmine reice capellas: 
ipse, vbi tempvs erit, omnis in fonte lavabo. 
Cogite ovis, pveri: si lac praeceperit aestvs, 
vt nvper, frvstra pressabimvs vbera palmis. 
Hev hev, qvam pingvi macer est mihi tavrvs in ervo! 
idem amor exitivm pecori pecoris qve magistro. 
His certe ne qve amor cavsa est; vix ossibvs haerent; 
nescio qvis teneros ocvlvs mihi fascinat agnos. 
Dic qvibvs in terris (et eris mihi magnvs Apollo) 
tris pateat caeli spativm non amplivs vlnas. 
Dic qvibvs in terris inscripti nomina regvm 
nascantvr flores, et Phyllida solvs habeto. 
Non nostrvm inter vos tantas componere lites: 
et vitvla tv dignvs et hic, et qvisqvis amores 
avt metvet dvlcis avt experietvr amaros. 
clavdite iam rivos, pveri; sat prata bibervnt. ђЏ
{1ECLOGA IV}1 Ѓ
Sicelides Mvsae, pavlo maiora canamvs! 
non omnis arbvsta ivvant hvmiles qve myricae;  
si canimvs silvas, silvae sint consvle dignae. 
Vltima Cvmaei venit iam carminis aetas; 
magnvs ab integro saeclorvm nascitvr ordo. 
iam redit et Virgo, redevnt Satvrnia regna, 
iam nova progenies caelo demittitvr alto. 
tv modo nascenti pvero, qvo ferrea primvm 
desinet ac toto svrget gens avrea mvndo, 
casta fave Lvcina: tvvs iam regnat Apollo. 
te qve adeo decvs hoc aevi, te consvle, inibit, 
Pollio, et incipient magni procedere menses; 
te dvce, si qva manent sceleris vestigia nostri, 
inrita perpetva solvent formidine terras. 
ille devm vitam accipiet divis qve videbit 
permixtos heroas et ipse videbitvr illis, 
pacatvm qve reget patriis virtvtibvs orbem. 
At tibi prima, pver, nvllo mvnvscvla cvltv 
errantis hederas passim cvm baccare tellvs 
mixta qve ridenti colocasia fvndet acantho. 
ipsae lacte domvm referent distenta capellae 
vbera, nec magnos metvent armenta leones; 
ipsa tibi blandos fvndent cvnabvla flores. 
occidet et serpens, et fallax herba veneni 
occidet; Assyrivm vvlgo nascetvr amomvm. 
at simvl herovm lavdes et facta parentis 
iam legere et qvae sit poteris cognoscere virtvs, 
molli pavlatim flavescet campvs arista 
incvltis qve rvbens pendebit sentibvs vva 
et dvrae qvercvs svdabvnt roscida mella. 
pavca tamen svbervnt priscae vestigia fravdis, 
qvae temptare Thetim ratibvs, qvae cingere mvris 
oppida, qvae ivbeant tellvri infindere svlcos. 
alter erit tvm Tiphys et altera qvae vehat Argo  
delectos heroas; ervnt etiam altera bella 
at qve itervm ad Troiam magnvs mittetvr Achilles. 
hinc, vbi iam firmata virvm te fecerit aetas, 
cedet et ipse mari vector, nec navtica pinvs 
mvtabit merces; omnis feret omnia tellvs. 
non rastros patietvr hvmvs, non vinea falcem; 
robvstvs qvo qve iam tavris ivga solvet arator. 
nec varios discet mentiri lana colores, 
ipse sed in pratis aries iam svave rvbenti 
mvrice, iam croceo mvtabit vellera lvto; 
sponte sva sandyx pascentis vestiet agnos. 
'Talia saecla' svis dixervnt 'cvrrite' fvsis 
concordes stabili fatorvm nvmine Parcae. 
adgredere o magnos (aderit iam tempvs) honores, 
cara devm svboles, magnvm Iovis incrementvm! 
aspice convexo nvtantem pondere mvndvm, 
terras qve tractvs qve maris caelvm qve profvndvm; 
aspice, ventvro laetentvr vt omnia saeclo! 
o mihi tvm longae maneat pars vltima vitae, 
spiritvs et qvantvm sat erit tva dicere facta! 
non me carminibvs vincet nec Thracivs Orphevs 
nec Linvs, hvic mater qvamvis at qve hvic pater adsit, 
Orphei Calliopea, Lino formosvs Apollo. 
Pan etiam, Arcadia mecvm si ivdice certet, 
Pan etiam Arcadia dicat se ivdice victvm. 
Incipe, parve pver, risv cognoscere matrem 
(matri longa decem tvlervnt fastidia menses) 
incipe, parve pver: qvi non risere parenti, 
nec devs hvnc mensa, dea nec dignata cvbili est.  ђЏ
{1ECLOGA V}1 
Cvr non, Mopse, boni qvoniam convenimvs ambo, 
tv calamos inflare levis, ego dicere versvs, 
hic corylis mixtas inter consedimvs vlmos? 
Tv maior; tibi me est aeqvvm parere, Menalca, 
sive svb incertas Zephyris motantibvs vmbras 
sive antro potivs svccedimvs. aspice, vt antrvm 
silvestris raris sparsit labrvsca racemis. 
Montibvs in nostris solvs tibi certat Amyntas. 
Qvid, si idem certet Phoebvm svperare canendo? 
Incipe, Mopse, prior, si qvos avt Phyllidis ignis 
avt Alconis habes lavdes avt ivrgia Codri. 
incipe: pascentis servabit Tityrvs haedos. 
Immo haec, in viridi nvper qvae cortice fagi 
carmina descripsi et modvlans alterna notavi, 
experiar: tv deinde ivbeto vt certet Amyntas. 
Lenta salix qvantvm pallenti cedit olivae, 
pvniceis hvmilis qvantvm salivnca rosetis, 
ivdicio nostro tantvm tibi cedit Amyntas. 
sed tv desine plvra, pver: svccessimvs antro. 
Exstinctvm Nymphae crvdeli fvnere Daphnin 
flebant (vos coryli testes et flvmina Nymphis), 
cvm complexa svi corpvs miserabile nati 
at qve deos at qve astra vocat crvdelia mater. 
non vlli pastos illis egere diebvs 
frigida, Daphni, boves ad flvmina; nvlla ne qve amnem 
libavit qvadripes nec graminis attigit herbam. 
Daphni, tvvm Poenos etiam ingemvisse leones 
interitvm montes qve feri silvae qve loqvvntvr. 
Daphnis et Armenias cvrrv svbivngere tigris 
institvit, Daphnis thiasos indvcere Bacchi  
et foliis lentas intexere mollibvs hastas. 
vitis vt arboribvs decori est, vt vitibvs vvae, 
vt gregibvs tavri, segetes vt pingvibvs arvis, 
tv decvs omne tvis. postqvam te fata tvlervnt, 
ipsa Pales agros at qve ipse reliqvit Apollo. 
grandia saepe qvibvs mandavimvs hordea svlcis, 
infelix lolivm et steriles nascvntvr avenae; 
pro molli viola, pro pvrpvreo narcisso 
cardvvs et spinis svrgit palivrvs acvtis. 
spargite hvmvm foliis, indvcite fontibvs vmbras, 
pastores (mandat fieri sibi talia Daphnis), 
et tvmvlvm facite, et tvmvlo svperaddite carmen: 
'Daphnis ego in silvis, hinc vs qve ad sidera notvs, 
formosi pecoris cvstos, formosior ipse.' 
Tale tvvm carmen nobis, divine poeta, 
qvale sopor fessis in gramine, qvale per aestvm 
dvlcis aqvae saliente sitim restingvere rivo. 
nec calamis solvm aeqviperas, sed voce magistrvm: 
fortvnate pver, tv nvnc eris alter ab illo. 
nos tamen haec qvocvm qve modo tibi nostra vicissim 
dicemvs, Daphnin qve tvvm tollemvs ad astra; 
Daphnin ad astra feremvs: amavit nos qvo qve Daphnis. 
An qvicqvam nobis tali sit mvnere maivs? 
et pver ipse fvit cantari dignvs, et ista 
iam pridem Stimichon lavdavit carmina nobis. 
Candidvs insvetvm miratvr limen Olympi 
svb pedibvs qve videt nvbes et sidera Daphnis. 
ergo alacris silvas et cetera rvra volvptas 
Pana qve pastores qve tenet Dryadas qve pvellas. 
nec lvpvs insidias pecori, nec retia cervis 
vlla dolvm meditantvr: amat bonvs otia Daphnis. 
ipsi laetitia voces ad sidera iactant 
intonsi montes; ipsae iam carmina rvpes,  
ipsa sonant arbvsta: 'devs, devs ille, Menalca!' 
sis bonvs o felix qve tvis! en qvattvor aras: 
ecce dvas tibi, Daphni, dvas altaria Phoebo. 
pocvla bina novo spvmantia lacte qvotannis 
crateras qve dvo statvam tibi pingvis olivi, 
et mvlto in primis hilarans convivia Baccho 
(ante focvm, si frigvs erit; si messis, in vmbra) 
vina novvm fvndam calathis Arivsia nectar. 
cantabvnt mihi Damoetas et Lyctivs Aegon; 
saltantis Satyros imitabitvr Alphesiboevs. 
haec tibi semper ervnt, et cvm sollemnia vota 
reddemvs Nymphis, et cvm lvstrabimvs agros. 
dvm ivga montis aper, flvvios dvm piscis amabit, 
dvm qve thymo pascentvr apes, dvm rore cicadae, 
semper honos nomen qve tvvm lavdes qve manebvnt. 
vt Baccho Cereri qve, tibi sic vota qvotannis 
agricolae facient: damnabis tv qvo qve votis. 
Qvae tibi, qvae tali reddam pro carmine dona? 
nam ne qve me tantvm venientis sibilvs Avstri 
nec percvssa ivvant flvctv tam litora, nec qvae 
saxosas inter decvrrvnt flvmina vallis. 
Hac te nos fragili donabimvs ante cicvta; 
haec nos 'formosvm Corydon ardebat Alexin', 
haec eadem docvit 'cvivm pecvs? an Meliboei?' 
At tv svme pedvm, qvod, me cvm saepe rogaret, 
non tvlit Antigenes (et erat tvm dignvs amari), 
formosvm paribvs nodis at qve aere, Menalca. ђЏ
{1ECLOGA VI}1 Ѓ
Prima Syracosio dignata est lvdere versv 
nostra ne qve ervbvit silvas habitare Thalea. 
cvm canerem reges et proelia, Cynthivs avrem  
vellit et admonvit: 'pastorem, Tityre, pingvis 
pascere oportet ovis, dedvctvm dicere carmen.' 
nvnc ego (nam qve svper tibi ervnt qvi dicere lavdes, 
Vare, tvas cvpiant et tristia condere bella) 
agrestem tenvi meditabor harvndine Mvsam: 
non inivssa cano. si qvis tamen haec qvo qve, si qvis 
captvs amore leget, te nostrae, Vare, myricae, 
te nemvs omne canet; nec Phoebo gratior vlla est 
qvam sibi qvae Vari praescripsit pagina nomen. 
Pergite, Pierides. Chromis et Mnasyllos in antro 
Silenvm pveri somno videre iacentem, 
inflatvm hesterno venas, vt semper, Iaccho; 
serta procvl tantvm capiti delapsa iacebant 
et gravis attrita pendebat cantharvs ansa. 
adgressi (nam saepe senex spe carminis ambo 
lvserat) inicivnt ipsis ex vincvla sertis. 
addit se sociam timidis qve svpervenit Aegle, 
Aegle Naiadvm pvlcherrima, iam qve videnti 
sangvineis frontem moris et tempora pingit. 
ille dolvm ridens 'qvo vincvla nectitis?' inqvit; 
'solvite me, pveri; satis est potvisse videri. 
carmina qvae vvltis cognoscite; carmina vobis, 
hvic alivd mercedis erit.' simvl incipit ipse. 
tvm vero in nvmervm Favnos qve feras qve videres 
lvdere, tvm rigidas motare cacvmina qvercvs; 
nec tantvm Phoebo gavdet Parnasia rvpes, 
nec tantvm Rhodope miratvr et Ismarvs Orphea. 
Nam qve canebat vti magnvm per inane coacta 
semina terrarvm qve animae qve maris qve fvissent 
et liqvidi simvl ignis; vt his ex omnia primis, 
omnia et ipse tener mvndi concreverit orbis; 
tvm dvrare solvm et disclvdere Nerea ponto  
coeperit et rervm pavlatim svmere formas; 
iam qve novvm terrae stvpeant lvcescere solem, 
altivs at qve cadant svmmotis nvbibvs imbres, 
incipiant silvae cvm primvm svrgere cvm qve 
rara per ignaros errent animalia montis. 
hinc lapides Pyrrhae iactos, Satvrnia regna, 
Cavcasias qve refert volvcris fvrtvm qve Promethei. 
his adivngit, Hylan navtae qvo fonte relictvm 
clamassent, vt litvs 'Hyla, Hyla' omne sonaret; 
et fortvnatam, si nvmqvam armenta fvissent, 
Pasiphaen nivei solatvr amore ivvenci. 
a, virgo infelix, qvae te dementia cepit! 
Proetides implervnt falsis mvgitibvs agros, 
at non tam tvrpis pecvdvm tamen vlla secvta 
concvbitvs, qvamvis collo timvisset aratrvm 
et saepe in levi qvaesisset cornva fronte. 
a! virgo infelix, tv nvnc in montibvs erras: 
ille latvs nivevm molli fvltvs hyacintho 
ilice svb nigra pallentis rvminat herbas 
avt aliqvam in magno seqvitvr grege. 'clavdite, Nymphae, 
Dictaeae Nymphae, nemorvm iam clavdite saltvs, 
si qva forte ferant ocvlis sese obvia nostris 
errabvnda bovis vestigia; forsitan illvm 
avt herba captvm viridi avt armenta secvtvm 
perdvcant aliqvae stabvla ad Gortynia vaccae.' 
tvm canit Hesperidvm miratam mala pvellam; 
tvm Phaethontiadas mvsco circvmdat amarae 
corticis at qve solo proceras erigit alnos. 
tvm canit, errantem Permessi ad flvmina Gallvm 
Aonas in montis vt dvxerit vna sororvm, 
vt qve viro Phoebi chorvs adsvrrexerit omnis; 
vt Linvs haec illi divino carmine pastor 
floribvs at qve apio crinis ornatvs amaro  
dixerit: 'hos tibi dant calamos (en accipe) Mvsae, 
Ascraeo qvos ante seni, qvibvs ille solebat 
cantando rigidas dedvcere montibvs ornos. 
his tibi Grynei nemoris dicatvr origo, 
ne qvis sit lvcvs qvo se plvs iactet Apollo.' 
Qvid loqvar avt Scyllam Nisi, qvam fama secvta est 
candida svccinctam latrantibvs ingvina monstris 
Dvlichias vexasse rates et gvrgite in alto 
a! timidos navtas canibvs lacerasse marinis; 
avt vt mvtatos Terei narraverit artvs, 
qvas illi Philomela dapes, qvae dona pararit, 
qvo cvrsv deserta petiverit et qvibvs ante 
infelix sva tecta svper volitaverit alis? 
omnia, qvae Phoebo qvondam meditante beatvs 
avdiit Evrotas ivssit qve ediscere lavros, 
ille canit, pvlsae refervnt ad sidera valles; 
cogere donec ovis stabvlis nvmervm qve referre 
ivssit et invito processit Vesper Olympo. ђЏ
{1ECLOGA VII}1 
Forte svb argvta consederat ilice Daphnis, 
compvlerant qve greges Corydon et Thyrsis in vnvm, 
Thyrsis ovis, Corydon distentas lacte capellas, 
ambo florentes aetatibvs, Arcades ambo, 
et cantare pares et respondere parati. 
hvc mihi, dvm teneras defendo a frigore myrtos, 
vir gregis ipse caper deerraverat; at qve ego Daphnin 
aspicio. ille vbi me contra videt, 'ocivs' inqvit 
'hvc ades, o Meliboee; caper tibi salvvs et haedi; 
et, si qvid cessare potes, reqviesce svb vmbra. 
hvc ipsi potvm venient per prata ivvenci,  
hic viridis tenera praetexit harvndine ripas 
Mincivs, e qve sacra resonant examina qvercv.' 
qvid facerem? ne qve ego Alcippen nec Phyllida habebam 
depvlsos a lacte domi qvae clavderet agnos, 
et certamen erat, Corydon cvm Thyrside, magnvm; 
posthabvi tamen illorvm mea seria lvdo. 
alternis igitvr contendere versibvs ambo 
coepere, alternos Mvsae meminisse volebant. 
hos Corydon, illos referebat in ordine Thyrsis. 
Nymphae noster amor Libethrides, avt mihi carmen, 
qvale meo Codro, concedite (proxima Phoebi 
versibvs ille facit) avt, si non possvmvs omnes, 
hic argvta sacra pendebit fistvla pinv. 
Pastores, hedera crescentem ornate poetam, 
Arcades, invidia rvmpantvr vt ilia Codro; 
avt, si vltra placitvm lavdarit, baccare frontem 
cingite, ne vati noceat mala lingva fvtvro. 
Saetosi capvt hoc apri tibi, Delia, parvvs 
et ramosa Micon vivacis cornva cervi. 
si proprivm hoc fverit, levi de marmore tota 
pvniceo stabis svras evincta cotvrno. 
Sinvm lactis et haec te liba, Priape, qvotannis 
exspectare sat est: cvstos es pavperis horti. 
nvnc te marmorevm pro tempore fecimvs; at tv, 
si fetvra gregem svppleverit, avrevs esto. 
Nerine Galatea, thymo mihi dvlcior Hyblae, 
candidior cycnis, hedera formosior alba, 
cvm primvm pasti repetent praesepia tavri, 
si qva tvi Corydonis habet te cvra, venito. 
Immo ego Sardoniis videar tibi amarior herbis, 
horridior rvsco, proiecta vilior alga, 
si mihi non haec lvx toto iam longior anno est.  
ite domvm pasti, si qvis pvdor, ite ivvenci. 
Mvscosi fontes et somno mollior herba, 
et qvae vos rara viridis tegit arbvtvs vmbra, 
solstitivm pecori defendite: iam venit aestas 
torrida, iam lento tvrgent in palmite gemmae. 
Hic focvs et taedae pingves, hic plvrimvs ignis 
semper, et adsidva postes fvligine nigri. 
hic tantvm Boreae cvramvs frigora qvantvm 
avt nvmervm lvpvs avt torrentia flvmina ripas. 
Stant et ivniperi et castaneae hirsvtae, 
strata iacent passim sva qvae qve svb arbore poma, 
omnia nvnc rident: at si formosvs Alexis 
montibvs his abeat, videas et flvmina sicca. 
Aret ager, vitio moriens sitit ae+ris herba, 
Liber pampineas invidit collibvs vmbras: 
Phyllidis adventv nostrae nemvs omne virebit, 
Ivppiter et laeto descendet plvrimvs imbri. 
Popvlvs Alcidae gratissima, vitis Iaccho, 
formosae myrtvs Veneri, sva lavrea Phoebo; 
Phyllis amat corylos: illas dvm Phyllis amabit, 
nec myrtvs vincet corylos, nec lavrea Phoebi. 
Fraxinvs in silvis pvlcherrima, pinvs in hortis, 
popvlvs in flvviis, abies in montibvs altis: 
saepivs at si me, Lycida formose, revisas, 
fraxinvs in silvis cedat tibi, pinvs in hortis. 
Haec memini, et victvm frvstra contendere Thyrsin. 
ex illo Corydon Corydon est tempore nobis. ђЏ
{1ECLOGA VIII}1 Ѓ
Pastorvm Mvsam Damonis et Alphesiboei, 
immemor herbarvm qvos est mirata ivvenca  
certantis, qvorvm stvpefactae carmine lynces, 
et mvtata svos reqviervnt flvmina cvrsvs, 
Damonis Mvsam dicemvs et Alphesiboei. 
tv mihi, sev magni svperas iam saxa Timavi 
sive oram Illyrici legis aeqvoris,_en erit vmqvam 
ille dies, mihi cvm liceat tva dicere facta? 
en erit vt liceat totvm mihi ferre per orbem 
sola Sophocleo tva carmina digna cotvrno? 
a te principivm, tibi desinam: accipe ivssis 
carmina coepta tvis, at qve hanc sine tempora circvm 
inter victricis hederam tibi serpere lavros. 
Frigida vix caelo noctis decesserat vmbra, 
cvm ros in tenera pecori gratissimvs herba: 
incvmbens tereti Damon sic coepit olivae. 
Nascere prae qve diem veniens age, Lvcifer, almvm, 
conivgis indigno Nysae deceptvs amore 
dvm qveror et divos, qvamqvam nil testibvs illis 
profeci, extrema moriens tamen adloqvor hora. 
incipe Maenalios mecvm, mea tibia, versvs. 
Maenalvs argvtvm qve nemvs pinvs qve loqventis 
semper habet, semper pastorvm ille avdit amores 
Pana qve, qvi primvs calamos non passvs inertis. 
incipe Maenalios mecvm, mea tibia, versvs. 
Mopso Nysa datvr: qvid non speremvs amantes? 
ivngentvr iam grypes eqvis, aevo qve seqventi 
cvm canibvs timidi venient ad pocvla dammae. 
incipe Maenalios mecvm, mea tibia, versvs. 
Mopse, novas incide faces: tibi dvcitvr vxor. 
sparge, marite, nvces: tibi deserit Hespervs Oetam. 
incipe Maenalios mecvm, mea tibia, versvs.  
o digno conivncta viro, dvm despicis omnis, 
dvm qve tibi est odio mea fistvla dvm qve capellae 
hirsvtvm qve svpercilivm promissa qve barba, 
nec cvrare devm credis mortalia qvemqvam. 
incipe Maenalios mecvm, mea tibia, versvs. 
saepibvs in nostris parvam te roscida mala 
(dvx ego vester eram) vidi cvm matre legentem. 
alter ab vndecimo tvm me iam acceperat annvs, 
iam fragilis poteram a terra contingere ramos: 
vt vidi, vt perii, vt me malvs abstvlit error! 
incipe Maenalios mecvm, mea tibia, versvs. 
nvnc scio qvid sit Amor: nvdis in cavtibvs illvm 
avt Tmaros avt Rhodope avt extremi Garamantes 
nec generis nostri pvervm nec sangvinis edvnt. 
incipe Maenalios mecvm, mea tibia, versvs. 
saevvs Amor docvit natorvm sangvine matrem 
commacvlare manvs; crvdelis tv qvo qve, mater. 
crvdelis mater magis, an pver improbvs ille? 
improbvs ille pver; crvdelis tv qvo qve, mater. 
incipe Maenalios mecvm, mea tibia, versvs. 
nvnc et ovis vltro fvgiat lvpvs, avrea dvrae 
mala ferant qvercvs, narcisso floreat alnvs, 
pingvia corticibvs svdent electra myricae, 
certent et cycnis vlvlae, sit Tityrvs Orphevs, 
Orphevs in silvis, inter delphinas Arion. 
incipe Maenalios mecvm, mea tibia, versvs. 
omnia vel medivm fiat mare. vivite silvae: 
praeceps ae+rii specvla de montis in vndas 
deferar; extremvm hoc mvnvs morientis habeto. 
desine Maenalios, iam desine, tibia, versvs. 
Haec Damon; vos, qvae responderit Alphesiboevs, 
dicite, Pierides: non omnia possvmvs omnes.  
{A.} Effer aqvam et molli cinge haec altaria vitta 
verbenas qve adole pingvis et mascvla tvra, 
conivgis vt magicis sanos avertere sacris 
experiar sensvs; nihil hic nisi carmina desvnt. 
dvcite ab vrbe domvm, mea carmina, dvcite Daphnin. 
carmina vel caelo possvnt dedvcere lvnam, 
carminibvs Circe socios mvtavit Vlixi, 
frigidvs in pratis cantando rvmpitvr angvis. 
dvcite ab vrbe domvm, mea carmina, dvcite Daphnin. 
terna tibi haec primvm triplici diversa colore 
licia circvmdo, ter qve haec altaria circvm 
effigiem dvco; nvmero devs impare gavdet. 
dvcite ab vrbe domvm, mea carmina, dvcite Daphnin. 
necte tribvs nodis ternos, Amarylli, colores; 
necte, Amarylli, modo et 'Veneris' dic 'vincvla necto'. 
dvcite ab vrbe domvm, mea carmina, dvcite Daphnin. 
limvs vt hic dvrescit, et haec vt cera liqvescit 
vno eodem qve igni, sic nostro Daphnis amore. 
sparge molam et fragilis incende bitvmine lavros: 
Daphnis me malvs vrit, ego hanc in Daphnide lavrvm. 
dvcite ab vrbe domvm, mea carmina, dvcite Daphnin. 
talis amor Daphnin qvalis cvm fessa ivvencvm 
per nemora at qve altos qvaerendo bvcvla lvcos 
propter aqvae rivvm viridi procvmbit in vlva 
perdita, nec serae meminit decedere nocti, 
talis amor teneat, nec sit mihi cvra mederi. 
dvcite ab vrbe domvm, mea carmina, dvcite Daphnin. 
has olim exvvias mihi perfidvs ille reliqvit, 
pignora cara svi, qvae nvnc ego limine in ipso, 
Terra, tibi mando; debent haec pignora Daphnin. 
dvcite ab vrbe domvm, mea carmina, dvcite Daphnin. 
has herbas at qve haec Ponto mihi lecta venena 
ipse dedit Moeris (nascvntvr plvrima Ponto);  
his ego saepe lvpvm fieri et se condere silvis 
Moerim, saepe animas imis excire sepvlcris, 
at qve satas alio vidi tradvcere messis. 
dvcite ab vrbe domvm, mea carmina, dvcite Daphnin. 
fer cineres, Amarylli, foras rivo qve flventi 
trans qve capvt iace, nec respexeris. his ego Daphnin 
adgrediar; nihil ille deos, nil carmina cvrat. 
dvcite ab vrbe domvm, mea carmina, dvcite Daphnin. 
'aspice: corripvit tremvlis altaria flammis 
sponte sva, dvm ferre moror, cinis ipse. bonvm sit!' 
nescio qvid certe est, et Hylax in limine latrat. 
credimvs? an, qvi amant, ipsi sibi somnia fingvnt? 
parcite, ab vrbe venit, iam parcite carmina, Daphnis. 
{1ECLOGA IX}1 
Qvo te, Moeri, pedes? an, qvo via dvcit, in vrbem? 
O Lycida, vivi pervenimvs, advena nostri 
(qvod nvmqvam veriti svmvs) vt possessor agelli 
diceret: 'haec mea svnt; veteres migrate coloni.' 
nvnc victi, tristes, qvoniam fors omnia versat, 
hos illi (qvod nec vertat bene) mittimvs haedos. 
Certe eqvidem avdieram, qva se svbdvcere colles 
incipivnt molli qve ivgvm demittere clivo, 
vs qve ad aqvam et veteres, iam fracta cacvmina, fagos, 
omnia carminibvs vestrvm servasse Menalcan. 
Avdieras, et fama fvit; sed carmina tantvm 
nostra valent, Lycida, tela inter Martia qvantvm 
Chaonias dicvnt aqvila veniente colvmbas. 
qvod nisi me qvacvm qve novas incidere lites  
ante sinistra cava monvisset ab ilice cornix, 
nec tvvs hic Moeris nec viveret ipse Menalcas. 
Hev, cadit in qvemqvam tantvm scelvs? hev, tva nobis 
paene simvl tecvm solacia rapta, Menalca! 
qvis caneret Nymphas? qvis hvmvm florentibvs herbis 
spargeret avt viridi fontis indvceret vmbra? 
vel qvae svblegi tacitvs tibi carmina nvper, 
cvm te ad delicias ferres Amaryllida nostras? 
'Tityre, dvm redeo (brevis est via), pasce capellas, 
et potvm pastas age, Tityre, et inter agendvm 
occvrsare capro (cornv ferit ille) caveto.' 
Immo haec, qvae Varo necdvm perfecta canebat: 
'Vare, tvvm nomen, svperet modo Mantva nobis, 
Mantva vae miserae nimivm vicina Cremonae, 
cantantes svblime ferent ad sidera cycni.' 
Sic tva Cyrneas fvgiant examina taxos, 
sic cytiso pastae distendant vbera vaccae, 
incipe, si qvid habes. et me fecere poetam 
Pierides, svnt et mihi carmina, me qvo qve dicvnt 
vatem pastores; sed non ego credvlvs illis. 
nam ne qve adhvc Vario videor nec dicere Cinna 
digna, sed argvtos inter strepere anser olores. 
Id qvidem ago et tacitvs, Lycida, mecvm ipse volvto, 
si valeam meminisse; ne qve est ignobile carmen. 
'hvc ades, o Galatea; qvis est nam lvdvs in vndis? 
hic ver pvrpvrevm, varios hic flvmina circvm 
fvndit hvmvs flores, hic candida popvlvs antro 
imminet et lentae texvnt vmbracvla vites. 
hvc ades; insani feriant sine litora flvctvs.' 
Qvid, qvae te pvra solvm svb nocte canentem 
avdieram? nvmeros memini, si verba tenerem:  
'Daphni, qvid antiqvos signorvm svspicis ortvs? 
ecce Dionaei processit Caesaris astrvm, 
astrvm qvo segetes gavderent frvgibvs et qvo 
dvceret apricis in collibvs vva colorem. 
insere, Daphni, piros: carpent tva poma nepotes.' 
Omnia fert aetas, animvm qvo qve. saepe ego longos 
cantando pvervm memini me condere soles. 
nvnc oblita mihi tot carmina, vox qvo qve Moerim 
iam fvgit ipsa: lvpi Moerim videre priores. 
sed tamen ista satis referet tibi saepe Menalcas. 
Cavsando nostros in longvm dvcis amores. 
et nvnc omne tibi stratvm silet aeqvor, et omnes, 
aspice, ventosi cecidervnt mvrmvris avrae. 
hinc adeo media est nobis via; nam qve sepvlcrvm 
incipit apparere Bianoris. hic, vbi densas 
agricolae stringvnt frondes, hic, Moeri, canamvs; 
hic haedos depone, tamen veniemvs in vrbem. 
avt si nox plvviam ne colligat ante veremvr, 
cantantes licet vs qve (minvs via laedet) eamvs; 
cantantes vt eamvs, ego hoc te fasce levabo. 
Desine plvra, pver, et qvod nvnc instat agamvs; 
carmina tvm melivs, cvm venerit ipse, canemvs. 
{1ECLOGA X}1 Ѓ
Extremvm hvnc, Arethvsa, mihi concede laborem: 
pavca meo Gallo, sed qvae legat ipsa Lycoris, 
carmina svnt dicenda; neget qvis carmina Gallo? 
sic tibi, cvm flvctvs svbterlabere Sicanos, 
Doris amara svam non intermisceat vndam, 
incipe: sollicitos Galli dicamvs amores, 
dvm tenera attondent simae virgvlta capellae.  
non canimvs svrdis, respondent omnia silvae. 
Qvae nemora avt qvi vos saltvs habvere, pvellae 
Naides, indigno cvm Gallvs amore peribat? 
nam ne qve Parnasi vobis ivga, nam ne qve Pindi 
vlla moram fecere, ne qve Aonie Aganippe. 
illvm etiam lavri, etiam flevere myricae, 
pinifer illvm etiam sola svb rvpe iacentem 
Maenalvs et gelidi flevervnt saxa Lycaei. 
stant et oves circvm; nostri nec paenitet illas, 
nec te paeniteat pecoris, divine poeta: 
et formosvs ovis ad flvmina pavit Adonis. 
venit et vpilio, tardi venere svbvlci, 
vvidvs hiberna venit de glande Menalcas. 
omnes 'vnde amor iste' rogant 'tibi?' venit Apollo: 
'Galle, qvid insanis?' inqvit. 'tva cvra Lycoris 
per qve nives alivm per qve horrida castra secvta est.' 
venit et agresti capitis Silvanvs honore, 
florentis fervlas et grandia lilia qvassans. 
Pan devs Arcadiae venit, qvem vidimvs ipsi 
sangvineis ebvli bacis minio qve rvbentem. 
'ecqvis erit modvs?' inqvit. 'Amor non talia cvrat, 
nec lacrimis crvdelis Amor nec gramina rivis 
nec cytiso satvrantvr apes nec fronde capellae.' 
tristis at ille 'tamen cantabitis, Arcades,' inqvit 
'montibvs haec vestris; soli cantare periti 
Arcades. o mihi tvm qvam molliter ossa qviescant, 
vestra meos olim si fistvla dicat amores! 
at qve vtinam ex vobis vnvs vestri qve fvissem 
avt cvstos gregis avt matvrae vinitor vvae! 
certe sive mihi Phyllis sive esset Amyntas 
sev qvicvm qve fvror (qvid tvm, si fvscvs Amyntas?  
et nigrae violae svnt et vaccinia nigra), 
mecvm inter salices lenta svb vite iaceret; 
serta mihi Phyllis legeret, cantaret Amyntas. 
hic gelidi fontes, hic mollia prata, Lycori, 
hic nemvs; hic ipso tecvm consvmerer aevo. 
nvnc insanvs amor dvri me Martis in armis 
tela inter media at qve adversos detinet hostis. 
tv procvl a patria (nec sit mihi credere tantvm) 
Alpinas, a! dvra nives et frigora Rheni 
me sine sola vides. a, te ne frigora laedant! 
a, tibi ne teneras glacies secet aspera plantas! 
ibo et Chalcidico qvae svnt mihi condita versv 
carmina pastoris Sicvli modvlabor avena. 
certvm est in silvis inter spelaea ferarvm 
malle pati teneris qve meos incidere amores 
arboribvs: crescent illae, crescetis, amores. 
interea mixtis lvstrabo Maenala Nymphis 
avt acris venabor apros. non me vlla vetabvnt 
frigora Parthenios canibvs circvmdare saltvs. 
iam mihi per rvpes videor lvcos qve sonantis 
ire, libet Partho torqvere Cydonia cornv 
spicvla_tamqvam haec sit nostri medicina fvroris, 
avt devs ille malis hominvm mitescere discat. 
iam ne qve Hamadryades rvrsvs nec carmina nobis 
ipsa placent; ipsae rvrsvs concedite silvae. 
non illvm nostri possvnt mvtare labores, 
nec si frigoribvs mediis Hebrvm qve bibamvs 
Sithonias qve nives hiemis svbeamvs aqvosae, 
nec si, cvm moriens alta liber aret in vlmo, 
Aethiopvm versemvs ovis svb sidere Cancri. 
omnia vincit Amor: et nos cedamvs Amori.' 
Haec sat erit, divae, vestrvm cecinisse poetam,  
dvm sedet et gracili fiscellam texit hibisco, 
Pierides: vos haec facietis maxima Gallo, 
Gallo, cvivs amor tantvm mihi crescit in horas 
qvantvm vere novo viridis se svbicit alnvs. 
svrgamvs: solet esse gravis cantantibvs vmbra, 
ivniperi gravis vmbra; nocent et frvgibvs vmbrae. 
ite domvm satvrae, venit Hespervs, ite capellae.  